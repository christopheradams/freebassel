---
layout: press
title: "Free Bassel"
source: "Creative Commons Nederland"
link: http://creativecommons.nl/bassel/
categories: [press]
---

			            <p>Op 15 maart 2012 werd Bassel Safadi aangehouden tijdens een golf van arrestaties in de Syrische hoofdstad Damascus. Op vrijdag 15 maart zit Bassel een jaar vast zonder enige vorm van proces of aanklacht. Om deze mensonwaardige toestand een halt toe te roepen, hebben een groot aantal internetorganisaties waar Bassel zich voor inzet 15 maart uitgeroepen&nbsp;tot <a title="Free Bassel Day op Twitter" href="https://twitter.com/search?q=%23freebasselday">#freebasselday</a>, waaronder Creative Commons.</p>
<p>De 31 jaar oude Palestijnse Syriër is een gerespecteerd softwareontwikkelaar die zich inzet voor een open internet en de ontwikkeling van open-source software. Zo is hij onder meer projectleider van het Aiki Framework, een bekend open-source softwareplatform. En staat hij bekend als een toegewijd vrijwilliger van projecten als <a title="Mozilla" href="http://www.mozilla.org/" target="_blank">Mozilla Firefox</a>, <a href="http://Wikipedia.org" target="_blank">Wikipedia</a>, <a href="http://openclipart.org/" target="_blank">Open Clip Art</a> Library, <a href="http://sharism.org/" target="_blank">Sharism</a> en Creative Commons. Deze projecten werken aan een vrij en open internet en zijn in grote mate afhankelijk van mensen als Bassel.</p>
<p>Een vrij en open internet is van groot belang voor een eerlijke vrije open samenleving. Een vrij en open internet biedt toegang tot informatie en kennis en is een platform voor het uitwisselen van ideeën, zonder dat daar restricties op van toepassing zijn. Bassel’s gevangenzetting is een symbool voor de strijd die wordt geleverd tussen individuen en organisaties die het open internet promoten en overheden die controle willen uitoefenen op het medium.</p>
<p><img class="aligncenter size-full wp-image-2547" alt="FreeBassel" src="http://creativecommons.nl/wp-content/uploads/2013/03/FreeBassel.png" width="718" height="435"></p>
<p>Om deze onrechtmatige gevangenhouding zo snel mogelijk te laten eindigen zullen er op 15 maart over heel de wereld <a href="http://freebasselday.org">acties</a> georganiseerd worden. Creative Commons Nederland ondersteunt het initiatief en roept iedereen op om&nbsp;de petitie voor zijn vrijlating op <a title="Free Bassel" href="http://freebassel.org" target="_blank">freebassel.org</a> te tekenen!</p>
