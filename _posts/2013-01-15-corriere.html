---
layout: press
title: Mago del software prigioniero in Siria La comunità Twitter si mobilita per il rilascio
source: "Corriere Della Sera"
link: http://www.corriere.it/esteri/13_gennaio_15/mago-del-software-detenuto-in-Siria_b243f0d0-5f50-11e2-8d79-cb6cdb3edff8.shtml
categories: [press]
---

<h1>Mago del software prigioniero in Siria<br/>La comunità Twitter  si mobilita per il rilascio</h1>
<h3>Colleghi  e amici lanciano gli hashtag #FreeBassel e #FastForBassel. Ingegnere,  rischia la prigione a vita</h3>

<p>Il 15 marzo scorso Bassel Khartabil, aka Safadi, e&#8217; stato prelevato dalla polizia del regime in Siria in un&#8217;ondata di arresti a Mazzah nel distretto di Damasco. Bassel, ingegnere siriano-palestinese di software open-source, e&#8217;stato indicato al numero 19 fra i cento pensatori piu&#8217; influenti al mondo dalla prestigiosa pubblicazione <i>Foreign Policy</i>, seguito al 20 posto da Mario Draghi, presidente della Banca Centrale Europea. Per chi e&#8217; ingegnere di sofware open-source il riconoscimento non sorprende.  Non e&#8217; stato reso noto nessun capo d&#8217;accusa. Dopo essere stato trasferito alla prigione militare di Seyidnaya, dove ha subito torture fisiche e psicologiche, da qualche giorno Bassel e&#8217; stato ritrasferito alla prigione civile di Adra. Dal suo arresto la famiglia non aveva avuto alcun contatto con lui, ora gli viene concessa una visita alla settimana. </p>

<p>RISCHIO ERGASTOLO </b>- Nonostante questa notizia positiva, la sua situazione e&#8217; di grave pericolo; il suo caso resta sotto la giurisdizione di una corte marziale e rischia l&#8217;ergastolo. Gli viene negato qualsiasi patrocinio legale, non fare appello e le sentenze di questi tipi di tribunali sono estremamente severe e con decorso immediato. Bassel inizio&#8217; ad appassionarsi di programmazione a 15 anni quando lo zio, gli mostro&#8217; il suo computer. Dopo circa trenta minuti, lo lascio&#8217; solo e da quel momento inizio&#8217; il suo percorso di autodidatta via <i>peersharing</i> che, a 31 anni, lo hanno reso un ingegnere di software rispettato e conosciuto per l&#8217;evoluzione del web in Siria che prima di lui era considerata un «buco nero». Bassel ha prestato la sua professionalita&#8217; come volontario per vari progetti non solo in Siria: Creative Commons, Mozilla, Wikipedia, Fabricatorz e Sharism. Per questo motivo Fp gli ha riconosciuto «innovative capacita&#8217; di programmazione che hanno aiutato ad integrare la Siria nella comunita&#8217; on-line e per aver insistito e creduto in una rivoluzione pacifica in Siria». </p>

<p>AMICI E COLLEGHI </b>- Oltre alla comunita&#8217; del web molti altri, da rappresentanti dei diritti umani a deputati del Parlamento Europeo, si sono uniti per una campagna in favore del suo rilascio twittando con gli hashtags #FreeBassel e #FastForBassel. I suoi colleghi del <i>Creative Commons </i>hanno aperto un sito web <a href="http://freebassel.org/." rel="nofollow" target=""><u><span style="text-decoration:underline;">http://freebassel.org/</span>.</u></a> I suoi amici lo descrivono come «una persona molto generosa con gli altri e di fine ironia, non vive distaccato dal mondo. Per questo motivo la sua mancanza e&#8217;cosi sentita, non solo da familiari e dalla fidanzata ma da tutta la comunità che lo conosce» Com&#8217;e accaduto spesso dal principio della Primavera Araba, è grazie anche al ruolo di internet e dei social networks da facebook a twitter se molti avvenimenti ed informazioni dalle zone di guerra sono stati resi noti ai media. In questo senso dobbiamo tutti un ringraziamento e un tweet a Bassel.  Bassel e&#8217; sempre stato un attivista pacifico ed ha gia&#8217; sofferto in passato detenzioni e torture, la sua casa e il suo ufficio sono stati bombardati ma non ha mai voluto lasciare il suo paese, credendo fermamente nell&#8217;importanza di restare. In uno degli ultimi cinguettii Bassel dice: «Le persone sul terreno sono quelle che portano il cambiamento. Le persone che sono in vero pericolo non lasciano mai il loro paese. Sono in pericolo per delle ragioni e per questo non vanno via». </p>
