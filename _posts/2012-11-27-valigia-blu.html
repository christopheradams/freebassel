---
layout: press
title: "Bassel Khartabil, noto ingegnere siriano del web libero, sparito nel nulla #FREEBASSEL"
source: "valigia blu"
link: http://www.valigiablu.it/bassel-khartabil-lingegnere-siriano-noto-per-il-suo-impegno-per-lopen-web-sparito-nel-nulla-freebassel/
categories: [ press ]
---
<h1>Bassel Khartabil, noto ingegnere siriano del web libero, sparito nel nulla #FREEBASSEL</h1>
		
<h2>><p>Dal momento dell’arresto, la famiglia non ha mai ricevuto notizie. Amnesty International, Creative Commons, Electronic Frontier Foundation e Mozilla unite per la campagna #FREEBASSEL che chiede alla Siria la sua scarcerazione immediata.</p>
</h2><br>

<p>Posted by <a href="http://www.valigiablu.it/author/roberta-aiello/" title="View all posts by Roberta Aiello">Roberta Aiello</a> on 27 novembre 2012 in <a href="http://www.valigiablu.it/category/post/" title="Visualizza tutti gli articoli in Post">Post</a></p>
   
<p><a href="http://www.valigiablu.it/wp-content/uploads/2012/11/c.png"><img src="http://www.valigiablu.it/wp-content/uploads/2012/11/c.png"</a></p>

<p>Aggiornamento<strong> 20 dicembre 2012</strong>: Bassel Khartabil è stato trasferito dal carcere di Adra in una struttura militare.&nbsp;&nbsp;I suoi sostenitori temono che possa essere processato da un tribunale speciale rischiando fino alla pena capitale, sebbene&nbsp;il governo siriano abbia approvato una legge, nell’aprile del 2011, in base alla quale &nbsp;i tribunali speciali avrebbero dovuto essere aboliti. Per questo motivo i sostenitori di Bassel stanno intensificando la pressione internazionale nei confronti delle autorità siriane proponendo una serie di iniziative tra le quali un digiuno a catena a cui chiedono di partecipare.</p>

<p>Come aiutare Bassel:</p>

<p>* aderendo al digiuno a catena <a href="http://doodle.com/m5web7yqea9xyztq">prenotandosi qui</a> e twittando un messaggio di solidarietà utilizzando l’hashtag della campagna #FastForBassel</p>

<p>* sottoscrivendo la <a href="http://freebassel.org/#signtheletter">petizione</a> che chiede il rilascio immediato</p>

<p>* scrivendo un tweet di solidarietà utilizzando l’hashtag&nbsp;<a href="https://twitter.com/search?q=%23FreeBassel">#FreeBassel</a></p>

<p>* cliccando ‘mi piace’ sulla <a href="https://www.facebook.com/FreeBasselSafadi">pagina Facebook dedicata a Bassel&nbsp;</a>e condividendola</p>

<p>* utilizzando la sua <a href="http://openclipart.org/image/2000px/svg_to_png/173131/Bassel_Face_Avatar_B_W_Text.png">immagine</a>&nbsp;per diffondere il caso</p>

<p>***</p>

<p>Il 15 marzo 2012, Bassel Khartabil è stato arrestato insieme a molte altre persone nel quartiere Mazzeh di Damasco, in Siria. Da allora, la famiglia non ha ricevuto alcuna notizia ufficiale sulla sua detenzione o qualsiasi altra informazione relativa alla sua sorte, come previsto dagli standard internazionali sui diritti umani. Tuttavia, alcuni ex prigionieri che hanno lasciato la sede dei servizi segreti di Kafr Sousseh, a Damasco, hanno dichiarato che Bassel si trovi lì e che sia stato torturato.</p>

<p>Bassel Khartabil, siro-palestinese di 31 anni, è un ingegnere informatico specializzato nello sviluppo di software open source. Ha iniziato la sua carriera dieci anni fa in Siria come direttore tecnico di una serie di imprese locali, lavorando a progetti culturali come il restauro di Palmyra e la rivista mensile siriana Forward Magazine.</p>

<p>Da allora, Bassel è diventato famoso in tutto il mondo per il suo impegno per l’open web, per l’insegnamento con le nuove tecnologie e per aver messo la propria esperienza al servizio di tutti. Bassel è uno dei responsabili del progetto di un framework open source chiamato Aiki Framework. È molto noto nelle comunità tecniche on-line per essere un volontario appassionato a progetti importanti come Creative Commons,&nbsp;Mozilla Firefox, Wikipedia, Open Clip Art Library, Fabricatorz e Sharism.</p>

<p>Dal momento dell’arresto, il prezioso lavoro di Basel, sia in Siria che nel mondo, è stato interrotto, senza motivo, improvvisamente.</p>

<p>La famiglia è disperata anche perché Basel soffre di diabete e necessita di cure mediche. La fidanzata, che avrebbe dovuto sposarlo lo scorso aprile, non sa più a chi rivolgersi, almeno per rassicurarsi sul suo stato di salute.</p>

<p>Da otto mesi Bassel Khartabi è detenuto ingiustamente senza essere stato sottoposto ad un processo e senza che gli siano state rivolte delle accuse.</p>

<p>Per lui si sono mobilitati l’<a href="https://www.eff.org/deeplinks/2012/10/torture-fears-open-source-software-activist-detained-syria">Electronic Frontier Foundation</a>, <a href="http://www.amnesty.org/fr/library/asset/MDE24/076/2012/fr/50fb59c2-c31e-4a98-bd27-61c423c87b38/mde240762012en.html">Amnesty International</a>, <a href="http://creativecommons.org/weblog/entry/34771">Creative Commons</a>,&nbsp;<a href="https://blog.lizardwrangler.com/2012/07/05/contributor-imprisoned-in-syria/">Mozilla</a>.</p>

<p>Chiunque può sottoscrivere la&nbsp;<a href="http://freebassel.org/">petizione</a>&nbsp;in favore di Bassel Khartabi, aderendo alla campagna #FREEBASSEL, per chiedere alle autorità siriane di ricevere informazioni sul luogo di detenzione, sulla sua salute e sul suo stato mentale e che venga immediatamente rilasciato.</p>
