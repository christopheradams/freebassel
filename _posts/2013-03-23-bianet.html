---
layout: press
title: "Konuşmak ve Yazmak Hem Dert Getirdi Hem Ödül"
source: "BAĞIMSIZ İLETİŞİM AĞI"
link: http://www.bianet.org/bianet/ifade-ozgurlugu/145315-konusmak-ve-yazmak-hem-dert-getirdi-hem-odul
categories: [press]
---

            <p><img src="http://www.bianet.org/resim/olcekle/46771/490/254" imgid="46771" origheight="254" origwidth="490" height="254" width="490"></p>
			<p>Londra merkezli sivil toplum örgütü Index on Censorship’in 2006’dan beri dağıttığı Index on Censorship 2013 İfade Özgürlüğü Ödülleri dün akşam Londra’daki Inner Temple’de düzenlenen törenle sahiplerini buldu.&nbsp;</p>
			<p>Törene evsahipliği yapan Index Yöneticisi<strong> Jonathan Dimbleby</strong> ödülleri insanın temel hakkı olan konuşma, yazma, sanatsal faaliyet üretme, tweet atma, protesto etme ve blog yazma eylemlerine, ifade özgürlüğüne adadı.&nbsp;</p>
			<p>Ödüllere ifade özgürlüğü için mücadele eden 15 kişi ve örgüt adaydı. Dört dalda verilen ödüller şöyle dağıtıldı:&nbsp;</p>
			<h2>Gazetecilik ödülü Kostas Vaxevanis’e&nbsp;</h2>
			<p><img src="http://www.bianet.org/resim/olcekle/46772/490/300" imgid="46772" origheight="300" origwidth="490" height="300" width="490"></p>
			<p>Gazetecilik dalında ödül Yunanistanlı gazeteci <strong>Kostas Vaxevanis</strong>’e verildi. Vaxevanis vergiden kurtulan iki bin kişinin listesini açıkladıktan sonra tutuklanarak, özel hayata dair bilgileri açıklamakla suçlanmıştı. Mahkeme Vaxevanis'in lehine karar verdi ancak Atina savcısı davanın yeniden görülmesini talep etti. Vaxevanis para cezası ya da iki yıla kadar hapis cezasıyla yargılanıyor.&nbsp;</p>
			<h2>Hak savunuculuğu ödülü Malala Yusufzay’a&nbsp;</h2>
			<p><img src="http://www.bianet.org/resim/olcekle/46773/490/245" imgid="46773" origheight="245" origwidth="490" height="245" width="490"></p>
			<p>Hak savunucluğu dalındaki ödül Pakistan'da kız çocukların okuması için mücadele eden <strong>Malala Yusufzay</strong>’a verildi. 11 yaşında BBC Urdu'ya takma isimle yazmaya başlayan Yusufzay yazılarında Taliban rejiminin yaşadığı bölgedeki yüze yakın okulu kapatmasını anlatıyordu. Taliban militanları 9 Ekim 2012'de Yusufzay'ı başından ve göğsünden vurmuştu. Saldırıdan sağ kurtulan Yusufzay'ın tedavisi devam ediyor.</p>
			<h2>Dijital Özgürlük Ödülü Bassel Khartabil’e&nbsp;</h2>
			<p><img src="http://www.bianet.org/resim/olcekle/46774/490/260" imgid="46774" origheight="260" origwidth="490" height="260" width="490"></p>
			<p>Dijital özgürlük dalında ödül Filistin doğumlu Suriyeli özgür internet aktivisti <strong>Bassel Khartabil</strong>’e verildi. 2012'in Mart ayında tutuklanan Khartabil’in hakkında bilinen herhangi bir suçlama yer almıyor. Hala tutuklu bulunan Khartabil defalarca sivil cezaevi ile askeri cezaevi arasında yer değiştirdi. Askeri mahkemelerdeki davaların gizlilik içerisinde yürütüldüğü ve idam cezasıyla sonuçlanabildiği ülkede Khartabil'e destek için <a href="http://freebassel.org/" target="_blank">freebassel.org</a> websitesi üzerinden kampanya yürütülüyor.&nbsp;</p>
			<h2>Sanat ödülü Zanale Muholi’ye&nbsp;</h2>
			<p><img src="http://www.bianet.org/resim/olcekle/46775/490/276" imgid="46775" origheight="276" origwidth="490" height="276" width="490"></p>
			<p>Sanat dalında ödül Güney Afrika’da cinsiyet ve cinsel kimlik üzerine çalışmalar üreten fotoğrafçı <strong>Zanale Muholi</strong>’ye verildi. Muholi aynı zamanda LGBT aktivisti. Güney Afrika Açık Toplum İnsiyatifi'nin (The Open Society Initiative for South Africa) önemli sanatçılar arasında saydığı Muholi'nin sergisini 2009 yılında Güney Afrika Sanat ve Kültür Bakanı Lulama Xingwana da ziyaret etmişti. Xingwana&nbsp; fotoğrafların "çok çıplak", fotoğraflardaki lezbiyen çiftlerin "ahlaksız" ve "milli değerlere aykırı" olduğu yorumlarını yapmıştı. Muholi'nin geçtiğimiz yıl evine zorla girilmiş ve içerisinde nefret cinayetiyle öldürülen üç lezbiyenin cenaze fotoğraflarının da yer aldığı yirmi harici hard diski çalınmıştı. (EA/EKN)</p>
