---
layout: press
title: "Suriyeli İnternet Aktivisti Bir Yıldır Tutuklu"
source: "bianet"
link: http://www.bianet.org/bianet/ifade-ozgurlugu/145123-suriyeli-internet-aktivisti-bir-yildir-tutuklu
categories: [press]
---

<p>Suriyeli internet aktivist Bassel Khartabil tam bir yıldır tutuklu. Khartabil için yürütülen kampanyanın sloganı: "Sadece Suriye için değil, İnternetin özgürlüğü için Bassel'e özgürlük!"</p>

<p>Filistin doğumlu Suriyeli özgür internet aktivisti Bassel Khartabil tam bir senedir cezaevinde. Geçtiğimiz yıl bugün tutuklanan Khartabil Creative Cammons ve Firefox gibi özgür yazılım projelerinde de çalışmış bir yazılım mühendisi.</p>

<p>Khartabil’in ailesine beş ay boyunca aktivistin nerede olduğuna dair bir bilgi verilmedi. 2012’nin Temmuz ayında Khartabil’in Şam’daki askeri istihbarat biriminde tutulduğu açıklandı.</p>

<p>Khartabil, hakkında bilinen bir suçlama yok. Ancak ülkede askeri mahkemelerin gizlilik içerisinde gerçekleştiği ve idam cezasıyla sonuçlanabiliyor. Khartabil ile dayanışmak ve onu özgürlüğüne kavuşturmak için internet üzerinden kampanya yürütüyor.</p>

<p>Özgür İnternet için #FreeBassel</p>

<p>FreeBassel.org üzerinden yürütülen kampanyada aktivistin tutuklanmasının birinci yılda bir video hazırlandı. Videoda Khartabil’in Foreign Policy Dergisi’nde evrensel yüz düşünür listesinde 19’uncu sırada yer aldığı, 15 Mart 2012’de tutuklanmasının ardından ailesine hiçbir resmi açıklama yapılmadığı bilgileri yer alıyor. Khartabil’in sadece Suriye’nin değil İnternet’in özgürlüğü için de özgür kalması gerektiği ifade ediliyor. </p>

<p>Uluslararası Af Örgütü (Amnesty International), Global Voices Advocasy ve Human Rights Watch gibi uluslararası insan hakları ve ifade özgürlüğü savunucusu kuruluşlar bu kampanyaya destek veriyor. </p>

<p>Khartabil ayrıca Index On Censorship’in İfade Özgürlüğü Ödülleri’ne Dijital Özgürlük kategorisinde aday. (EA)</p>
